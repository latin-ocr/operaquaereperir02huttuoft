WIMPHELING. 507

kal. Febr. a. 1529„ cuius ad Wimphelingi vitam spectantem partem hic
rep etimus ¹5:

‚‚. . dum amicos recensemus, unum non postremi loci amisimus, Iacobum Wim-
phelingum Sletstadiensem, qui quidem inter felices numerari poterat, nisi sene-
ctus illius in hoc seculum multo turbulentissimum incidisset. Nam a teneris usque
annis educatus est in honestissimis literis, primum Sletstadii sub Ludovico Drin-
genbergio Wesphalo‚ deinde Friburgi, mox Heydelbergae, pontificii iuris peri-
tiam cum theologiae scientia non infeliciter coniunxit, et alioqui nullius honestae
disciplinae rudis. Eloquentiae vero tantum praestitit tum in carmine tum in ora-
tione soluta, quantum vel a theologo vel ab illorum temporum homine possit
requiri. Ascitus spiram ecclesiastae munus non sine laude gessit. Inter haec vir
pius ardens amore rerum coelestium, eoque pertaesus seculi, quod teste Ioanne
totum in malitia positum est, de secessu cogitavit. Eius propositi consortem
habebat Christophorum ab Vtenheim, doctum pariter et castissimae integritatis
virum. Atque ut nudus ad nudum Christum confugeret, quod erat Ecclesiastici
census, erat autem quod ad vitae mundiciem sufficiebat, resignavit. Caeterum
hoc consilium abrupit Christophorus ad episcopi munus retractus, amicis ita sua-
dentibus, futurum, ut si ad mentem tam piam accessisset autoritas, plures Christo
lucrifacere posset, quam si se abdidisset. Ille' tamen sua paupertate laetus per-
gebat quod instituerat agere, rursus Heydelbergae sacros autores enarrans, et in
his Hieronymum. Ad haec libellis editis et adolescentiam instituit, et sacerdotes
ad pietatis castimoniaeque studium excitavit. Nec gravatus est amore pietatis
agere paedagogum aliquot magnae spei adolescentibus . . . Nec invidia caruit ho-
minis sancta libertas, Romam excitus est homo et senio et hernia tardus, mo-
nachorum Augustinensium opera, quod alicubi scripsissetffi, Augustinum non fuisse
monachum, aut certe non talem, quales nunc habentur AugustinenseS, quum hi
tamen illum in tabulis ac libellis exhibeant promissa barba, nigra cuculla et
zona coriacea. Hoc incendium ex minima scintilla latius evagaturum Iulii secundi
pressit autoritas ¹7, idque bonorum omnium applausu. Praeter alias adversitates,
quibus hominis virtus exercita fuit, hoc fatale totius ecclesiae dissidium vehe-
menter illum afflixit, ac tantum non ad vitae taedium adegit. Itaque solitudinem
ac secessum frustra tentatum ingravescentibus annis egit Sletstadii in aedibus
Magdalenae sororis, ex qua nepotes duos, quos paterno semper affectu complexus
fuerat, reliquit, moribus ac litteris eleganter institutos. Quorum Iacobus Spie-
gellius iuris prudentia clarus, prius Maximiliano Caes. mox regi Ferdinando fuit
a Consiliis: Apud quem nuper Io. Maius, natu minor, in fratris locum successit,

15) ex Op. epistolar. Des. Erasini Rot. Basil. fol. p. 966. In Erasini epp. L. B.
1706. fol. haec ep. est n. MV111. 16) De libello De integritate et inde exorta
cum Trithemianis lite cf. Comm. epist. II. 63. et supra pag. 404. art. Langius. -
17) Iulii ΡΡ. ΙΙ. pro XVimphelingio sententiam memorat idem Erasmus in epist. d.
31. Mart. a. 1515. ad Raphaelem cardinalem s. Georgii data, hoc modo: „Quanto
praestiterat hunc hominem [Reuchlinum] quod operae, quod sumptus, quod tem-
poris his litium tricis impendit, honestissimis literis impartisse. Multis hic
gratiosior est Iulii secundi memoria, quod Iacobum XVimphelingum, virum
praeter eruditionis et sanctimoniae commendationem iam senio quoque vene-
rabilem, sua ipsius voce ab huius modi litibus absolvit et calumniatoribus
silentium indixit. Crede mihi innumeros mortales sibi devincturus est quis-
quis Ioannem Reuchlin Musis et literis restituerit . . “-

