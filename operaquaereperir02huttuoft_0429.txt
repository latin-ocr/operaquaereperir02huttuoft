MELANCHTHON . . . Mart-21³. 415

Grammaticos vero et aliarum honestarum artium libros iubet conservare, nc
lingua neccssaria Ecclesiae penitus deleatur. Censet eruditos in lingua ad-
hibendos esse. Haec sententia aequior cum Imperatori magis placuisset, libri
in curiam Francofordianam translati Iudaeis restituuntur, et elusa fraude
discedit inquisitor, ut corvus hians. Tunc autern Monacho furiis exar-
serat atro felle dolor. Lecto igitur Capnionis scripto calumniose excerpit
dicta, et arte depravat, et edita atroci criminatione accusat Capnionem hre-
reseos. Maguntiae corrogatis aliquot suae factionis hominibus comburit librum
Capuionis. Haec belli illius initia fuerunt. Postea Capnio luculentam ora-
tionem latinam ad Imperatorem edidit, et provocatione ad iudicia legitima
et ad Pontificem se defendit. Pontifex Episcopo Spirensi mandavit, ut
controversiam cognosceret, Hic delegit iudices viros sapientes et eruditos,
Suaffiachium, Truchses, et Theologos Capitonem ct Iodocum Gallum, hospi-
tem Erasini. Ili cum pronunciassent pro Capnione, Monachi rursus ad Pon-
tificem provocant. Capnio Roma} multo praestantiores habuit Patronos, quam
in Germania. Iudicio praeerat Oardinalis Grimanus Venetus, excellenter do-
ctus in Latina, Graeca et Ebraea lingua, Et hic adhibuit Petrum Galatinum,
cuius extant scripta. Multum etiam apud hunc cardinalem et apud alios
valebat autoritate senex eruditus et suavis, natus in oppido Mysorum Fri-
berga, Iacobus Questemberg, qui summa fide tuebatur Capnionem. Com-
mendavit et Erasmus hanc causam Leoni et praecipuis Cardinalibus. Interea
lectis in Germania scriptis Capnionis multi calumniarum odio a Monachis
fiunt alieniores. Et quasi classicum canebat suo sodalitio Huttenus. -Hic
Monachi magis etiam furere coeperunt, vociferantur in concionibus, contra
Capnionem, Erasmum et Huttenum edunt picturas, futilibus argumentis pro-
pugnant suas superstitiones, quae sunt aucupia impii quaestus, denique ma-
lam causam stultissime agendo deteriorem faciunt, et irritant contra se multo
plures. Cum ita accensa essent bominum studia, Tecelius aliud
incendium maius excitat, irritat Luthe‘rum, ut imposturas indulgentiarum
refutet. Hic explicata doctrina de poenitentia, et taxatis superstitionibus
magis etiam labefactata est Monachorum autoritas. Et Romae occupatis iam
animis nova cura, prorsus conticuit causa Capnionis‚ ut saepc fit iuxta
dictum λύει δὲ συμφορά τὴν συμφοράν. Ita periculo tandem liberatus est
Capnio, in ultima senecta, propter-bella Suevica invitatus a Duce Bavariae
Guilielmo, in Academia Ingolstadiensi Graecam et Ebraeam linguam docuit,
postea et Tubingam accersitus est, sed iam egressus septuagesimum annum
morbo icterico laborare coepit, ac paulatim languefactus Stutgardiae in sua
domo anno 1521. [immo d. 30. Iun, a. 1522] ex hac vita decessit . . . .

MEYER (sive MAYER)‚ Petrus, Francofurti ad Moenum ad aedem sancti
Bartholomaei pastor plebanus, Huttcni, Reuchlini, evangelicorum infen-
sissimus inimicus, cum civibus capituloque iurgiosus rixator, non con-
fundendus cum eo qui anno 1505. nomen in album academiae Witten-
bergensis¹ sic inscripsit „Petrus meyer de montenivis’ (i. e. Sclzneebery):
nam huius, de quo loquimur patria Francia orientalis fuit2. hominem
satis novimus tum ex epistolarum O. V. locis permultis³‚ tum ex Hutteni

1) Forstemann p. 18. 2) Triumpb. Capu. v, 829. 111 Hutt. Opp. III. p. 440.
3) cf. Ind. verb0r,l1. v.

