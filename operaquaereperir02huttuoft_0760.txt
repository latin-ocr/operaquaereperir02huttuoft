746 COMMENTARIVS AD EPP. Ο. V. vot.. 11.

ξξὲοοξιζιῗυί mecum] Apertis verbis Galienus praedicatorum fidei zelum simulan-

tium verum consilium eloquitur.
Pag. 276.
6 in nomine eta] cf. 25529.
Bremen] Brema primum provinciae Saxoniae prioratum in capitulo provinciali,
in dextro choro, habebat. Echard Scrr. ord. praedic. I. p. xrv.

Hermannus Buschius Pasiphilus
Ioanni Reuchlin Phorcensi.

Salutem et optatam victoriam, quam ominari et precari tibi non desistam,
quoad eius te compotem effectum te cognovero! Quod spero etiam citius mea
ct omnium amicorum expectatione futurum. O si videres nunc ora et vultus
Theologistarum, talis est furientis Invidiae species, talis est Insaniae delirantis
viva effigies : inflatis buccis contrahunt supercilia, caperant frontem, lumina
tragica quadam torvitate horrificant, pallent, rubent, stupent, gemunt, stri-
duntque dentibus. Quid? quod tanta bile tantaque perturbatione concitantur,
ut etiam impiis quandoque vocibus non abstineant. Nam modo Reverendissimum
Cardinalem Grimanum ut indoctum cavillantur, modo ut semper suspectum in-
famant. Praeterea audent aperte iactare perversissimi homines, nisi secundum
se pronunciatum in Urbe fuerit, ab ecclesia et summo eius Pontifice se defe-
cturos et schisma novum suscitaturos3 alii ad futurum concilium provocaturos
se minantur3 alii dicunt quicquid contra se statuerit Papa, nullius momenti
esse, neque pro papa habendum eum qui ab se suaque sententia dissentiat:
tam caeca, tam praeceps est arrogantia istorum, ut non pudeat etiam postulare
obnoxium sibi Summum Pontificem esse, se palam omnibus ecclesiam esse
dictitant, sine se in rebus fidei Papam nihil decernere nec posse nec debere
conclamant. Nihil hercle secius aut honorificentius de summo Pontifice lo-
quuntur quam de puero sub ferula adhuc vivente, cui nihil nisi ad paedagogi
sui nutum integrum sit aut liberum loqui. Mera deliramenta profecto, meras
insanias deblatterant apud magnates suos, quos factioni suae faventes habent.
Caeterum ad humiliores amicos mittuntur Bidelli qui vocantur, et seculi sui in-
famia Pepericornus :hi passim (si Diis placet) in triviis de sententia Parisien-
sium disputant, cui refragari non levius putant esse sacrilegium quam evan-
gelium non recipere. Deinde quibus aurem his satis inebriaverunt, aliquod
exemplar eius mox obtrudunt, etiam invitis et aspernantibus plaerisque. Sic
nuper festo die divi Matthaei cum processum tuum et excommunicationis con—
tra Theologistas sententiam valvis cathedralis ecclesiae hic affixam honestus
quidam sacerdos legeret, et pugillares tenens inde quasdam clausulas excriberet,
idem nebulo Pepericornus suo Ortvino comitatus venit clamitans ‘Eho tu quid
illa spectas? quin tu potius isthaec mihi legas! ⁷ ostendens ei fabulam Pari-
siensem, quam ille aversatus ‘Pluris' inquit, ‘literas facio Apostolicas quam
privatas'. Tum iste ‘Tun' pluris audes facere Spirensis episcopi adhuc pueri
sententiam, quam Lxxx Theologiae Doctorum Parisiensium, qui (ut opinor) le—
porem quomodo caperet melius sciret quam istuc, quomodo diffinitivam ali-
quam sententiam ferret‘?' Nec hic stetit furor dementis capitis, sed eo usque
provectus est, ut etiam Summi Pontificis autoritatem per scelus et contumeliam
ludificaretur, quippe executoriales illas cum coepisset gladio lacerare, quidam
‘non vereris' inquit ‘censuras apostolicas?' Ad eam vocem furens ibi ita sta-
tim cum maxima vociferatione subiecit audientibus plus trecentis hominibus

