458 rsnssx BiOGRArfflcvs Er oNOMAsrmvs.

RIGA, Petrus de, non expresso quidem nomine memoratur p. 24212,
Schnerckium autem manifestum est de eodem libro scribere, de quo
Trithemius¹ „ego vidi“ inquit „opus tantum metricum insigne super Bi-
bliam, quod ‘Auroram' p1·aenotavit“. De Petro eiusque Aurora ex Ley-
sero² haec enotamus: „Petrus de Riga. Anglicus Magister Remensis ec-
clesiae clericus, vel Canonicus ecclesiae quae vulgo dicitur S. Dionysii de
Besturne3. Vnde et nomen eius in cod. quodam MS. hoc offendi: OETRVS
DE REMES. Siquidem is fuerit Petrus, quem vixisse memorat Aegidius
Parisiensis tempore Coelestini III. Papae, qui sedi Romanae praefuit ab a.
1191. ad a. 1198. vel ad finem seculi XII. vel ad ipsum seculi xm. initium
erit referendus . . . Non itaque aberrare puto auctorem . . qui Petrum
a. 1170. claruisse vult . . Aliis diem obiisse creditur a. 1263“. Bulaeus⁴z
„eodem anno 1209. obiit Remis M. Petrus de Riga cognomento ‘Biblio-
theca’, versificator, et apud scholares ac studiosos opinione celeberrimus,
inquit author Chronici Belgiei Magni“. Scripsit Petrus (secundum Leyser.
l. c.) „Heptateuchum‚ duos libros Regum, Evangelia etiam metrice,
non solum historicum sensum, sed etiam allegoricum, in quantum potuit,
breviter exprimens . . . In codicibus MSS. . . inscribitur liber memoratus
‘Aur01·a’⁵‚ item ‘Bibliotheca'. Inde factum forte, ut auctor quidam ha-
beretur Petrus de Aurora, qui super Biblia metrice scripserit. Continere
Auroram paraphrasin T. V. et N. usque ad epist. ad Romanos inclusive
perperam tradit Catal. bibl. Bodlei. Totam historiam biblicam a Genesi
ad Apocalypsin in Aurora enarrari non minus falso perhibet Catal. libror.
MSS. collegii univers. in Oxonia. Versus numerantur 111 Aurora 15056.
Non solum Petrum nostrum agnoscit auctorem Aurora, sed interpolatorem
insuper Aegidium quendam, quod sequentia quae in Guelpherb. cod. MS.
leguntur declarant:

Scire cupis lector, quis codicis istius auctor. Petrus riga vocor cui Christus pet-ra
rigat cor. Prologus illius, qui 1111110 librum correxit et suppletiones de suo ap-
posuit, et ubicunque invenitur obelus inter duos punctos per totum librum ibi
sunt dicta et versus illius.

Et paulo post in eodem MSto haec adduntur:

Scire cupis lector: quis codicis istius auctor
Audi quid breviter ad ista dicat liber.

Petrus et ‘Egidius me conscripsere: sed ille
Auctor, Corrector ultimus ille fuit.

Ille Prior Remis3 Hic Parisiensis alumnusssz
Hic Levita gradu3 Presbyter ille manens.

Simplex Clericus hic; sacri ordinis ille Professor:
Ambo graves annis: Hic vir, et ille senex. ,

1) de scriptorib. 0001. num. 388. 2)P01y<:, Leyseri hist. poetar. med. aevi. Hal.
1721. 8⁰. p. 692. 3) quem ne confundas cum Petro Remensi ordinis praedi-
catorum, qui glossas super Bibliam totam composuit. cf, Fabric. Bibl. Lat. m. e.
1. aet. V. p. 815. 4) Hist. univ. Paris. III. p. 52. Bulaeo consentit Fabric. l, c.
p, 816. „defunctus a. 1209.“ 5) „sieut enim Aurora terminum nocti impo-
nit . . .; sic et libellus iste tenebras umbrarum et veteris legis obscuritates
discutiens veritatis fulgore et allegoriarum scintillulis micantibus totus reful-
geat. Vel ete. Fabric. l. 0. p. 818.

