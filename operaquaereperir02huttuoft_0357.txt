CELTIS. 343

Trithemius ¹⁰ quoque Celti familiarissimus triennio minor natu amicus¹¹‚ de
eo iudicavit: fuit „vir undecunque doctissimus, philosophus clarus, orator
facundus, astronomus et cosmographus insignis, ct poeta laureatus, divi-
narum quoque scripturarum 11011 ignarUS, utriusque linguae peritus, ingenio
excellens et disertus eloquio. scripsit tam metro quaxn prosa quaedam prae-
⁷ clara opuscula, quibus memoriam sui posteris commendavit“. Reliquam
studiis, itineribus, amicitiis, honoribus laboribusque ac sodalitatibus littera-
riis ab ipso conditis quasi refertissimam Celtis vitam brevem latius Kliipfe-
lius et ex hoc fere Erharclus, alii perscripserunt, omnes pro fundamento
usi ea vita, quam Rhenana societas litteraria poematis Celtis praemisit, ex
qua haec (quamvis nec omnia bene ad temporum et locorum ordinem dispo-
sita sint, neque ultimum vitae decennium describant) repetisse hoc loco suf-
ficiat: „Motus dein fama Ioannis Dalburgii, Vangionum episcopi, et Ru-
dolfi Agricolae Heidelbergam adiit [aest.a..1484.], ibique oratoriam ac poeti-
cam 011111 linguae graecae et hebraicae praegustamentis hausit. Et 111οΧ per
Erfordensium, Lipsensium [unde ut Buschius Aesticampianusque hostiliter
eiectus est], Rostocensium gymnasium¹² iter corripiens non parvas pecuniaS
docendo conquisivit. Et ad Italiam profectus Paduae Calphurnium et Cre-
ticum [Marcum Musui·um], Ferrariae [Baptistam] Guarinum, Bononiae Phi-
lippum Beroaldum, Florentiae [Marsilium] Ficinum, Venetiis [Marc. Ant‹›n.]
Sabellicum, Romae Pomponium Laetum audivit. A Roma per Venetias,
Ylliricum et Pannonias, Sarmatas adiit, ibique [a. 1488. .. 1490] astrorum
studio vacavit, praeceptore Alberto Bruto usus. A peregrinatione Sarma-
tica rediens Friderici Saxonis ducis familiaritatem nactus, cuius suasu et
ductu coronam poeticam a Caesare meruit, aetatis suae anno XXX110. primus-
que eius dignitatis titulum et insignia apud Germanos gessit. Quamobrem
ad peregrinationem rursus conversus, cuius avidissimus discendi gratia fue-
rat, totam Germaniam et eius xv publica gymnasia perlustravit. Primus
patriae linguae suae terminos ad quattuor latera conspexit, Primusque 010-
quentiam Romanam, quantum Germano homini concessum, cum rudi-
mentis Graecae linguae in Germaniam retulit, vivendi, loquendi, intelligen-
dique praecepta (locens et scribens, multa varietate rerum et opinionum ve-
terum sapientum. Primus comoedias et tragoedias in publicis aulis vete-
rum more egit. Statura erat mediocri, corpore obesiore, facie claris-
sima, candentibus oculis et grandiusculiS, ore decoro, pilo leni, raro et

 

10) (10 scriptorib. eccl. p. 390. cf. Catalog. illustr, virr. p. 174. Opp. Ff.1601. fol.
part. Ι, In Trithemii Chron. Hirsaug, ed. S. Galli 1690. fol. tom. ΙΙ. p. 636, ad a.
1508. legitur: „Anno Ioannis [Trithemii] abbatis [Hirsaug] quinto, indict. Rom.
XI. in principio mensis Februarii mortuus est Viennae in Austria Conradus Celtis
Protucius, poeta laureatus, vir in litteris humanitatis haud mediocriter eruditus,
Graecae linguae non ignarus, et Hebraeam callens in parte, natione Germanus,
patria Francus Orientalis ex WVupfeld prope Schweinfurt oriundus, qui scripsit
vario carminum genere 1v non parvae lectionis volumina... ct quaedam alia mi-
nora prosaice, quorum titulos annotavimus in lib. nostro de scrr. eccl. et alio de
Germanis. Vixit annis 46. [immo vixit annos 49] et 3 diebus, in Ecclesia Vien-
nensi sepultus.“ 11) Trithemii cum Celte famiIIaritatis gratum testimonium
est illius ad hunc Herbipoli d. 1. Iul. a. 1507. scripta epist. in Trith. Opp. Ff.
1601. fol. part. II. p. 545. sq. 12) Cf. Krabbe Um'v. Rostock 1854. 8⁰. p. 256. sqq.

