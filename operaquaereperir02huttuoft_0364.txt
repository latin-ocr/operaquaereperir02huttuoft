350 mom BioenAPmcvs ΕΤ ONOMASTICvs.

editis alios sex variis temporibus adiecit. Diu ante profectionem Itali-
cam (Kiausius putat anno 1513.) uxorem duxerat Cunigundam Rallam
prolemque ex ea iam susceperat. Non multis post leditum mensibus a.
1523. a senatu Brunsvicensi ad faciendam medicinam mediocri stipendio
conductus est, verum (Meibomii verba sunt) quod sincerae religioni mini-
sterio Lutheri a fermento pontificio vindicatae faveret, neque dissimulare
id vel posset vel vellet, absque invidia et obtrectatione esse non po-
tuit. . . Anno 1526. Philippus Hassiae lantgravius post institutam in di-
tione sua ecclesiarum reformatione etiam academiam instituit. ad hanc
paullo post accersitus est inter alios Cordus. Primus d. 30. Mai. a. 1527.
auspicatae Mai-burgensis academiae rector Iohannes Ferrarius (Eisermcmn)
Amoeneburgensis in novam matriculam Cordum quinto loco inscripsit ‘utrius-
que medicinae doctorem et Musarum alumnumffl. Marpurgi Cordus reperit
(ut pergit Meibomius) veterem amicum Herm. Buschium, novum sibi com-
paravit Erhardum Schnepfium. Quamdiu Marpurgi vixit Cordus [i. e.
usque ad ineuntem a. 1534.], in gratia principis sui perstitit, neque de-
siit de academia bene mereri. Causam discessus sui amovet a principe,
amovet a collegis, adscribit nescio cui Soloni¹⁰ eiusque complicibus. Mar-
purgo abeunti (vere a. 1534.) ceu virgula divina monstratum est hospi-
tium in inclyta Brema, quam sui cupidam ipse vocat. Inde scribit ad
Antonium Nigrum¹¹

E patria, nosti, discessi languidus urbe,
Sed dexter, licet aegrotum, perduxit Apollo,
Et placido cepit me pia Braema sinu.

Quae non vile supra mihi pacta salaria donum
Gratuitaeque dedit commoda tecta domus,
Et, quo non ego me dignor, veneratur honore,

Inter primates dans residere suos.

Bremenses enim Cordum ut in gymnasio a. 1528. fundato doceret medi-
cinamque in urbe faceret conduxerant. sed non diu ea fortuna frui
datum ei est: phthisis eum extinxit d. 24. Dec. a. 1535. (non, ut Meibo-
mins habet, eodem anno, quo Dulmonae in agro Monasteriensi in coele-
stem scholam migravit Hei-mannus Buschius, sed undeviginti fere menses
post). Effigiem viri hanc dat Ioachimus Camerariusffl:

„Paulo post venit Lipsiam Eur-icius Cordus, patria et ipse [ut Eobanus] Hessia-
cus, natus in viculo, cui nomen Simus, Vnde et Simusii cognomentum aliquando
assumebat: Attulitque secum Bucolica sua, quae Lipsiae volentibus audire expli—
cuit. Eum primum vidi apud Magistrum meum Georgium Heltum. Cumque ca-
peretur animus puerilis sermonibus eruditis illius, egregiam rem esse suspicari
coepi Po'eticam: Nam hos Poetas nominari audiebam, Hic Cordus postea Medicus
faetus, cum a se tum liberis egregiam laudem doctrinae posteris reliquit. Quae esset

8) Krause p, 27, Equidem nuptias biennio trienniove post contractas esse puta-
verim. 9) Krause p. 100. Ipse Cordus rectoratum Marburgensem bis gessit
anno pestifero 1530„ iterum a. 1532. Krause p. 104. 115. 10) Gerardo Gelden-
hauet s, Noviomago, historiarum professore, cui iniuste favere rectorem Seba-
stianum Nucenum Cordus suspicabatur. cf. Krause p. 116. 11) Epigr. XII.
p. 504. ed. Meibom. 12) in NarratIOne de Hel. Eob. Hesso. Norimb. 1553.
8⁰, p. Biijb sq„

